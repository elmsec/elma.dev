---
title: "Hakkımda"
---

👋 Merhaba! Ben Eyüp Can ELMA, yazılım geliştiriciyim. Tebrikler, bu harika blogu keşfettiniz! 😄 

🖊 Bu internet sitem, yazdığım yazıları servis ediyor. Bazen [__tecrübe ettiklerim__]({{<relref "/notes/">}}), bazen ise [__üzerinde çalıştığım işler__]({{<relref "/work/">}}) hakkında yazıyorum. Daha fazla yazı yazmayı planlıyorum, çünkü öğrendiğim ve anlatmak istediğim çok şey var.

💻 __Freelance__ olarak yazılım geliştiriyor, problem çözüyorum. Son zamanlarda __Upwork__ üzerinde freelancer olarak çalışmaktaydım ve aldığım işlerin geneli __otomasyon__ ile __destek ve sohbet botları__ üzerineydi. Hemen sonrasında ise, okuldan kalan zamanımda Türkiye'deki yazılım sektörünü tanımak ve tecrübe kazanmak için __bir yazılım şirketinde__ çalıştım. 2020 yılında __Çukurova Üniversitesi Bilgisayar Programcılığı__ bölümünden mezun oldum. Siz bu yazıyı okurken ben de __Yönetim Bilişim Sistemleri__ bölümünde okuyor olacağım. Şu anda freelance olarak çalışıyor, boş zamanlarımın belirli kısmını ise yeni projeler __geliştirmeye__ ve alanımda yeni bilgiler __öğrenmeye__ ayırıyorum.

🪁 [__Telegramic__]({{< relref "/work/telegramic" >}}), son zamanlarda gerçekten keyif alarak geliştirdiğim web uygulamalarımdan biri. 2020 itibarıyla __65 bin kullanıcısı__ var ve her gün yaklaşık __150 yeni insanın katıldığı__ kullanışlı bir araç setine ve topluluk ağına dönüştü. Sosyal Telegram dizini olarak hizmet veren projem hakkında bilgi almak için [__Telegramic__]({{< relref "/notes/telegramic" >}}) başlıklı yazıma bakabilirsiniz. 

📱 __Mobil uygulamalar__ günümüzün trendi olmanın yanı sıra zaruriyeti de oldu. __Java__ ve __React Native__ ile tecrübe edindikten sonra [__Flutter__]({{<relref "/categories/flutter">}}) ile ilgilendim ve özel bir sebep olmadıkça bir daha geriye bakmadım. Flutter ile geliştirdiğim [__🍏 Elma Sözlük__]({{<relref "/work/elma-sozluk">}}) isimli güncel ve modern Türkçe sözlük uygulamama göz atabilirsiniz. [__✅ Misyonist__]({{<relref "/work/misyonist">}}) de Flutter ile tecrübe kazandıktan sonra yaptığım ilk ve hayli basit bir 'yapılacaklar' uygulaması.

🐧 __GNU/Linux__'e olan ilgim her geçen gün artıyor. __Sistem güvenliği__, __optimizasyonu__ ve __yönetimi__ üzerine kendimi geliştiriyorum. __Veri güvenliği__ benim için artık bir hobi sayılır, zira çokça ilgileniyor ve bundan keyif alıyorum. Tamamen, _şeytanın kök salmamasını_ sağlamaya yönelik bir ilgiye dönüşmek üzere. Son zamanlarda [__🔐 Lockigest__]({{< relref "/work/lockigest" >}}) isminde __güvenlik__ amaçlı bir betik yazdım. __Arch Linux__ kullanıyorum ve kullanmanızı tavsiye ediyorum; [__kurulumlarınızı kolaylaştıracak bir betik__]({{<relref "/work/encrypted-arch">}}) de yazdım. KDE ile de aram iyi.

🚗 Rutin hale gelen işleri yazılımlarla __otomatikleştirmek__ veya var olan bir yapıyı __iyileştirmekten__ de çok keyif alıyorum. Tüm günümü bu şekilde harcadığım çok olmuştur. Bunun bir aşaması da işletim sistemi seviyesindeki araç setimizi geliştirmek. Yakın zamanda __nokta dosyalarımı__ (dotfiles) buna örnek olarak paylaşmak istiyorum.

🤖 __Semantik__ yanı olan ve insanla insanın dilinde iletişim kuran yapıları seviyorum. Bu yüzden olsa gerek, sohbet botları çok cazip geliyor ve hemen her birkaç ayda bir, bu konuda yeni bir proje tamamlıyorum. Bundan sonra sıradanlıktan kurtulup, işleri **yapay** da olsa daha **zeka**lı hale getirmek istiyorum.

🎨 Yazılımın kahvehane muhabbeti de __yazılım dilleri__ üzerinedir, ben de bir değineyim 😄. Yeni diller denemek ve onları tanımak, elimizdeki araç setini büyütmek adına faydalı ve güzel, ben de sıklıkla yapıyorum. Son birkaç yıl içerisinde kullandığım ve bir tane de olsa proje geliştirdiğim diller ve çatılar; Python, Django, Flask, Tornado; Javascript, React, React Native, VueJS; Dart, Flutter; Java, Android; PHP, CodeIgniter; Bash?:D. En pratik bulduğum Python, en ilginç bulduğum Dart ve Javascript, en /ciddi!/ bulduğum ise Java. Şu sıralar Go ve Rust da ilgimi çekiyor.

🎉 __Okuduğunuz için teşekkürler!__
